# MuseGitV2.0

בעולם המוזיקה הנוכחי של המאה ה 21 רוב העבודה על מוזיקה הינה ממוחשבת ודיגיטלית בעזרת תוכנות שונות ומגוונות. יותר ויותר אמנים עובדים בסטודיו משוכלל ומפרסמים את המוזיקה שלהם באמצעות הרשתות החברתיות ואתרי שיתוף מדיה שונים.
בעולם זה יש צורך במערכת פשוטה ויעילה שתוכל לעזור לאמנים לארגן ולנהל את המוזיקה שלהם מכל מקום וכן לתקשר וליצור שיתופי פעולה עם מוזיקאים אחרים  – לשם כך הקמנו את פלטפורמת MuseGit.
 
מערכת זו היא פלטפורמת  אשר נועדה לספק לאמנים ברחבי העולם מערכת אחסון וניהול גרסאות פרויקטים יעילה, פשוטה וחינמית.
הפלטפורמה תספק גם מערכת חברתית לשיתוף פעולה שתאפשר נוחות עבודה משותפת על קבצי מוזיקה בין אמנים שונים בארץ ובעולם באופן פרטי או ציבורי לבחירתם. כמו כן תמקד את חיפוש השותפים והמוזיקה לפי ז'אנרים, כלי נגינה ומיקום.

על פי סקר שערכנו עולה כי רוב המוזיקאים אינם פעילים בפלטפורמות דומות וכן היו מעוניינים להשתמש בפלטפורמה הנ"ל.
ההשראה לפרויקט נלקחה מעולם התוכנה בו אנשי תוכנה משתפים קוד ומנהלים גרסאות באתר Github באופן פרטי או ציבורי לבחירתם.

בהמשך הפרויקט נרצה להוסיף "פיד" - מערכת אשר תספק לאמן עדכונים וחידושים בקרב הקהילה ואמנים שונים מרחבי העולם וגם מערכת המלצות חכמה אשר תוכל לשדך בין האמן לבין אמנים דומים כדי ליצור שיתופי פעולה מעניינים ויצירתיים.

MuseGit תתחייב לעמוד בתקנים לשמירה על זכויות יוצרים ופרטיות המשתמש וכן להפעיל כלי אבטחה אשר ימנעו ככל האפשר גניבה של תוכן מקורי.

סרטון הדגמה של הפלטפורמה: 
https://drive.google.com/file/d/1t7PcGQyJJpAHhC3llcX_qEgTSDYoVcxi/view?usp=sharing
